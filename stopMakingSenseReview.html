<!DOCTYPE html>
<html lang="en">
<head>
  <meta charset="UTF-8">
  <title>Stop Making Sense review</title>
  <link rel="stylesheet" href="style.css">
  <link rel="icon" href="favicon.ico" type="image/x-icon">
  
</head>
<body class="reviewPages">
    
    <header class="navbar">
        <nav>
            <ul>
                <li><a href="index.html">H</a></li>
                <li><a href="info.html">M S</a></li>
            </ul>
            
        </nav>
    </header>

    <main>
        <h2>Stop Making Sense (1984)</h2>
    <img src="david byrne.jpg" width="700">
    <p>
        Długo się za ten film zabrać nie mogłem, bardzo lubię muzykę Talking Heads, ale sama wizja oglądania półtorej godziny nagrania koncertu skutecznie mnie od niego odciągała. Moje obawy okazały się w znacznej mierze niepotrzebne, gdy to wybrałem się dzisiaj na seans do nowych horyzontów doświadczyć koncertu na dużym ekranie. Faktycznie sama idea oglądania takiego widowiska w filmowej formie nie jest tą pożądaną (może wręcz stanowić barierę w odbiorze). Fakt, że oglądamy (tylko i aż) nagranie z koncertu może utrudniać zaangażowanie, szczególnie gdy nie jesteśmy fanami zespołu lub spotykamy się z nim po raz pierwszy. Samo show nadrabia jednak te przeszkody angażując świetnie zaplanowaną i przemyślaną choreografię, energią widoczną w każdej kropli potu i przede wszystkim muzykę najwyższej próby.
    </p>
    <p>
        David Byrne i reszta zespołu chyba wzięli sobie do serca tytuł dokumentu wykonując szereg pozornie chaotycznych i nieskoordynowanych ruchów na przestrzeni całego filmu. Teksty piosenek również nie pomagają w odnalezieniu sensu, można odczuć i zrozumieć szerszy wydźwięk poezji Byrne’a, ale mnie nie udało się wynieść z nich wyraźnej opowieści. Ale chyba tak właśnie miało być. Ruchy, teksty i muzyka tworzą trójkąt awangardy, eksperymentu, czystego i szalonego wyrazu emocji. Świetne, jak na Talking Heads przystało, utwory wykonane na żywo stają się jeszcze ciekawsze. Wybrzmiewają typowe dla nich abstrakcyjnie dźwięki syntezatora i innych instrumentów podkreślając wydźwięk i ton występu.
    </p>
    <p>
        Samo zaplanowanie koncertu wyszło bardzo ciekawie i dodawało pewniej struktury nagraniu. Pierwszy utwór „Psycho Killer” w solowym wykonaniu wokalisty zapada w pamięć, a następujące stopniowe zbieranie członków zespołu urozmaica występ.
    </p>
    <p>
        Koniec końców to wciąż film, dlatego warto wspomnieć o jego realizacyjnych aspektach. Całość została nakręcona  pomysłowo i dynamicznie, z wykorzystaniem licznych ujęć – głównie z ręki – co nadaje obrazowi autentyczności i poniekąd rekompensuje brak tradycyjnej narracji nadając koncertowi wyraz przedstawienie teatralnego czy performancu. Na plus działa też płynny, dobrze przemyślany montaż, który składa całość w spójną formę.
    </p>
    <p>
        „Stop Making Sense” to film specyficzny – dla jednych intrygujący i fascynujący, dla szerszej publiki może okazać się jednak trudny od zaangażowania się. Choć forma może początkowo zniechęcać, koncertowa energia i pomysłowość realizacji sprawiają, że warto dać mu szansę.
    </p>
    <span>&#9733;</span> <!-- apn is used to colour or fill text / icons-->
    <span>&#9733;</span>
    <span>&#9733;</span>
    <span>&#9734;</span>
    <span>&#9734;</span>
    <br><br><br>

    </main>
</body>